---
layout: post
title: Direktørens nye software
passions: Techtail, Software development
summary: Eventyret om en direktør der køber drømmesoftware fuld af buzzwords – men glemmer brugerne. Resultatet? Dyr varm luft og en god historie.
language: da
banner-image: direktor-software-header.jpg
---

Der var engang en direktør i et mellemstort dansk IT firma, som elskede software mere end noget andet. Ikke fordi han selv kunne sådan noget med programmering og systemudvikling, nej — det havde han aldrig lært. Men han anså sig som visionær og forstod sig, efter eget udsagn, på både ledelse og økonomi, og det mente han var nok, tekniksviden anså han ikke som relevant for en person på sit niveau.

Firmaet havde i årevis udviklet og solgt softwaresystemer deres kunder over hele kongeriget, og på en etage straks under direktøren sad en hel afdeling af nogle af landets klogeste hoveder på systemudvikling og skrev kode, byggede systemer og rettede fejl. Disse folk talte ofte i hvad direktøren syntes var fascinerende vendinger og brugte forkortelser som “API” og “CI/CD”, og grinede af ting som ingen andre i firmaet forstod, herunder direktøren, men han anså dog at disse termer var en viktigt faktor i at firmaet tjente godt med penge og gjorde sit till at firmaet var anset som værende en teknisk front løber.

Hver gang direktøren var til en konference eller mødte kunder, pralede han af hvor teknologisk fremme hans firma var. “Vi er cloud-native og kører alt i microservices,” sagde han gerne, og hvis nogen nævnte andre tekniske begreber som “event sourcing” eller “serverless”, nikkede han indforstået, og håbede på at samtalen snart ville handle om ledelsesstil, aktieafkast og cost bennefit analyser.

Så en dag kom to konsulenter uanmeldt til firmaet. De kaldte sig “digitale transformationsarkitekter” og sagde, at de kunne bygge et system, som var så moderne, at kun de mest visionære ville kunne forstå det.

“Det bliver bygget på den absolut seneste teknologi og bliver blandt andet AI-drevet, blockchain-kompatibelt og zero-trust-by-design,” sagde de. “Men det bedste af det hele,” tilføjede de, “er, at kun de kompetente personer som forstår sig på advanceret teknologi og derfor er deres job værdige som vil kunne forstå hvor genialt sysmet er. De inkompetente og de uvidende — de vil tro, det slet ikke virker.”

Direktøren klappede i hænderne. “Det lyder perfekt! Ikke alene får vi det mest avancerede system i hele det ganske land, men jeg kan også finde ud af, hvem i organisationen der ikke følger med tiden og som ikke er egnet til deres job!”
Økonomisk anlagt som han var, skynde han sig hurtigt at spørge hvornår dette system kunne være klart, hvortil konsulenterne svarede "Når det er færdigt, men vi er agile og tager betalt per time". Konsulenterne gjorde det dog klart at det var vigtigt at de ikke blev forstyret under tiden og at de havde behov for et eget rum og den seneste udrustning.

Direktøren beordrede straks at konsulenterne skulle gå igang og så til at de skulle få tildelt et tomt mødelokale i den mørkeste kælder i bygningen, der skulle de kunne være i fred, og alt den udrustning som de havde behov for.
Konsulenterne fik hurtigt indrettet deres nye mødelokale med whiteboards og tilgang til stickynotes i alle regnbuens farver. Og var man i gangen ud for lokalet kunne man svagt ane at konsulenterne derinde talte om “event streams”, “observability” og “hyperautomation” og andre avancerede termer.

## Udvikleren besøger konsulenterne
Efter et par måneder begyndte alle i ledelsen at undre sig over, hvordan det gik med den nye vidunder-platform, og Direktøren beordrede udviklingschefen at sende sin dygtigste udvikler ned til konsulenterne og få en fornemmelse af, hvordan arbejdet skred frem.

Udviklingschefen kaldte straks på sin dygtigste mand — en erfaren udvikler, som kendte hver eneste linje i firmaets gamle systemer og havde en særlig sans for, hvornår noget var solidt, og hvornår det var varm luft forklædt som innovation.

Udvikleren gik med raske skridt ned i kælderen til mødelokalet, hvor konsulenterne sad. De bød ham velkommen med smil, en espresso fra deres nye super kaffebrygger og et buzzword-bombardement.

“Se her,” sagde den ene, “vi har lige designet en asynchronous, container-orienteret event-bus, der skalerer horisontalt med minimal latency.”

“Og her,” sagde den anden, “et realtidsdashboard fremtaget med generativ AI og adaptive user journeys.”

Udvikleren så på tavlerne, på post-its og figurerne, der snoede sig som slanger hen over whiteboardet og ud på vægen. Han så ingen kode. Han så ingen arkitekturdiagrammer, som han kendte dem. Kun flotte ord, og endnu flottere diagrammer.

"Men…" han blev ramt af tvivl. _Måske var det bare ham der ikke forstod det?_ Det hele lød jo klogt. Og han ville nødig virke som en, der ikke forstod sig på systemudvikling, og derved ikke var kompetent til sit job.
Så han roste de to konsulenters arbejde og stillede høfligt nogle opfølgende spørgsmål uden at afsløre sin skepsis.

Da han kom tilbage til udviklingschefen, sagde han:

“Det var… imponerende. De bruger teknologier, jeg kun har læst om. Meget avanceret. Rigtig nyskabende. Jeg tror, det bliver stort. Men hvornår det er færdig er nok svært at sige for så et avanceret system.”

Udviklingschefen var glad for udviklerens tilbagemelding, det gave ham ro i sjælen og information som han kunne give videre til direktøren.

Men i mødelokalet sad konsulenterne stadig. Tavlerne blev fyldt med flere farver, buzzwords fløj som sommerfugle gennem luften, og fakturaerne voksede som bønner i et eventyr.
## Udviklingschefen besøger konsulenterne
Tiden gik og udviklingschefen blev mere og mere nysgerrig på også selv at se det fantastiske system, så en dag gik han selv ned for at bese systemet.

“Hvordan går det hernede?” spurgte han.

Konsulenterne smilede bredt. “Fantastisk!” sagde de. “Vi er i gang med at orkestrere en multi-cloud resilient service mesh med full observability.”
Udviklinschefen som på ingen lunde var teknisk ukyndig var dog alligevel meget usikker på hvad dette betød, men valgte at skjule sin uvidenhed for konsulenterne.

De viste ham endnu et diagram, denne gang med pile og bokse i farver, som ingen regnbue kunne matche. 
Han stillede opfølgende spørgmål til deres processer, gantt-diagrammer og mock-ups. Og forsøgte at få et billede af hvor tæt på eller måske rettere hvor langt de var fra en release som gjorde det muligt for direktøren at vises systemet frem.

Da han vendte tilbage til chefgangen, gik han straks ind på Direktørens kontor og sagde med stor entusiasme:

“De to konsulenter er virkelig visionære. De tænker i helt nye baner. Det system bliver noget, der vil sætte os på landkortet, og virkelig styrke vores position som tekonologisk frontløber. Systemet er så langt fremme, at det næsten ikke kan forklares.”

Direktøren lænede sig tilbage i sin avancerede gamer-stol og smilede tilfreds.

“Fremragende. Så vil jeg i en nær fremtid selv gå ned og tage et kig.”

## Direktøren selv besøger konsulenterne
Da dagen for direktørens besøg hos konsulenterme kom, tog han sit fineste slips på, rettede ryggen og gik med bestemte skridt ned mod kælderen. 

Da han trådte ind i mødelokalet, blev han mødt af konsulenterne, som straks begyndte at tale med vigtige stemmer og indforståede nik.

“Vi har netop deployet en decentraliseret aktørmodel oven på vores CQRS-infrastruktur, som interagerer med en permissioned ledger for maksimal transparens,” sagde den ene.

“Og med vores cloud-agnostiske tilgang kan vi skifte mellem GCP og Azure uden vendor lock-in,” tilføjede den anden.

Direktøren nikkede langsomt. Han anede ikke, hvad nogen af ordene betød, men de lød vældig avancerede. Og vigtigst af alt: de lød tekniske. Det måtte jo være godt.

Han så rundt i lokalet og bemærkede de mange farverige sedler på væggene, PowerPoints med flotte pile og dashboards, der blinkede med grafer og tal.

Konsulenterne forklarede at de nu var nået så langt at systemet kunne være klart til en storstilet fremvisning næste uge, men at de desværre ikke selv havde mulighed for at deltage da de skulle videre på en ny konsulent opgave. 
“Fremragende,” sagde han. “Det er tydeligt, at vi bevæger os mod en ny æra. Jeg skal nok nævne dette i bestyrelsesmødet. Og på LinkedIn.”

Da han forlod lokalet, havde han det som om han havde været i nærheden af noget stort. Noget banebrydende. Noget… men hvad forstod han ikke.

Og sådan gik det, at alle der havde været nede hos konsulenterne kom tilbage med stjerner i øjnene og store ord på læberne — og ingen turde stille kritiske spørgsmål. For ingen ville være den første til at indrømme, at de intet forstod.

Direktøren skynde sig tilbage til sit kontor for at planlægge den store fremvisning næste uge.

## Direktørens store fremvisning
Måneder gik. Og endelig blev det tid til at lancere den nye software. Hele virksomheden var samlet, og direktøren stod på scenen foran en stor skærm.

“Mine damer og herrer,” sagde han stolt, “her er fremtidens platform!”

Direktøren åbnede systemets startside. Efter en indlæsningstid, der føltes som en evighed, kom systemet frem. Det så katastrofalt ud, og det var helt umuligt at finde hoved eller hale i det. Flere gange, når direktøren trykkede på noget, kom der fejlmeddelelser frem.

I salen blev forventningsglæde efterhånden erstattet af en larmende stilhed.

Så lød en høj stemme bagerst fra lokalet. Det var kantinedamen, som stillede smørrebrød frem til den efterfølgende fejring:

“Det her system leverer jo ikke værdi for nogen som helst!”

Og var der ikke stille i forvejen blev der det nu. Folk begyndte at se forvirrede på hinanden. Sælgerne skælvede. Udviklingschefen krøb sammen i skam. Direktøren svedte, men fortsatte ufortrødent med at vise systemet frem i håbet om at finde bare en lille smule, der kunne være til værdi for kunderne. Og bestyrelse gik straks igang med at udarbejde en jobannonce på en ny direktør der kunne lukke hullet i kassen og gøre systemet færdigt.

Og konsulenterne? De var forsvundet. Både fra Slack, fra GitHub og fra fakturaadressen. Alt der var tilbage, var deres PowerPoint og et link til systemets roadmap for de kommende 10 år!
Og alle de fine stickynotes blev sat i glas og ramme, som et skrækeksempel på hvad der sker når man glemmer brugeren og kun fokusere på teknologien.
## Moralen

Selvom noget glimrer som guld, kan det være tomt som luft.

En teknisk løsning er ikke nok, der skal som minium også være en kunde med et problem der skal løses, har man ikke det og en god dialog med kunden, får man blot en bunke ubrugelig teknologi.

Og den, der vil lede softwareudvikling uden at forstå, risikerer at stå nøgen — midt i en storm af buzzwords, ubrugelig kode og en kæmpe gæld.

Forfængelighed er alle steder, både med tøj og med teknologi, nogle kan ikke få nok, andre kan ikke få det fint nok.
